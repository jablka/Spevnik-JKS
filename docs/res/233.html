<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 233 «</div><div><p><span class="strofa">1. </span>Tisíc ráz buď pozdravené, - Božské Srdce, neba skvost, - hľaď na srdce zarmútené, - ktoré vzdychá o milosť. - Veď i teba prerazila - preostrá zbraň stotníka, - tak sa milosť rozmnožila, - že nás všetkých preniká.</p><p><span class="strofa">2. </span>Odtiaľ čerpaj zmilovanie, - pokolenie Evino, - lebo jeho krvácanie, - biedy tvoje zmenšilo. - Z rany jeho voda i krv - na teba vyprúdila, - aby dušu obťaženú - od hriechov nám umyla.</p><p><span class="strofa">3. </span>Keď mi hrozí búrka istá - a žiaľ srdce zoviera, - u Božského Srdca Krista - ono znova okrieva. - Keď ma mučí jarmo hriechu - a Sudcu sa obávam, - v Srdci tvojom mám potechu, - celkom sa mu oddávam.</p><p><span class="strofa">4. </span>Vitaj, Srdce prevelebné, - celé moje bohatstvo, - v tebe moje srdce verné, - v tebe nájde víťazstvo. - Do lásky ma svojej prijmi, - aby som len tebe žil - a tak obmyl svoje viny, - milosť v sebe rozmnožil.</p><p><span class="strofa">5. </span>Tebe žiť a zriecť sa viny - túžba moja jediná, - súd tvoj bude milostivý, - keď mi udrie hodina. - Do tvojich rán vdýchnem vtedy - dušu svoju úbohú, - nech do lásky večnej vletí - a sa teší vždy v Bohu.</p></div><div class="ending">☙</div></div>
</body>
</html>
