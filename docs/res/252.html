<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 252 «</div><div><p><span class="strofa">1. </span>Pred trón lásky tvojej, Bože, - s dôverou si kľakáme, - láska tvoja všetko zmôže, - v nej my spásu hľadáme. - Otče, pre smrť svojho Syna, - ktorého dnes chceme ctiť, - daj, nech zmizne naša vina, - daj v milosti tvojej žiť.</p><p><span class="strofa">2. </span>Sláva večná Pánu slávy, - celý svet ho oslavuj - a tak všade pokoj stály - pozemčanov oblažuj. - Ráč udeliť, Otče večný, - pre kríž Syna drahého, - zásluh poklad nekonečný - mocou Ducha Svätého.</p><p><span class="strofa">3. </span>Ó, preblahé sväté slová, - slová lásky, zmierenia, - v ktorých svitla doba nová - slobody a spasenia! - Vám podľahli bludy, klamy, - zloba, krivda, neprávosť, - ó, víťazte aj nad nami, - nech nás vodí pravá čnosť.</p><p><span class="strofa">4. </span>Chválu, vďaku vzdávame ti, - Bože, za tú dobrotu, - že nám svetlo viery svieti - ku pravému životu; - keď tmy, tône smrti tlačia - ešte toľké národy, - nám púť k nebu istú značia - Cirkvi svätej návody.</p><p><span class="strofa">5. </span>Čo ku chlebu, vínu, dáme, - Pane, v obeť za seba? - Vlastného my nič nemáme, - všetko máme od teba. - A tak teda dary tvoje - v obetu ti kladieme, - utíš naše nepokoje, - daj nám večné spasenie.</p><p><span class="strofa">6. </span>Tebe, Pane, neba zbory - stále Svätý spievajú, - ó, nech s nimi všetky tvory - slávu tvoju hlásajú. - I my teda povznášame - hlasy chvály ku nebu - a čnosťou sa domáhame - zrieť tam božiu velebu.</p></div><div class="ending">☙</div></div>
</body>
</html>
