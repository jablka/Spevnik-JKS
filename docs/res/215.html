<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 215 «</div><div><p><span class="strofa">1. </span>Pôvod blaha duševného - ty Syn Boha jediného, - Ježiš, Svetlo putujúcich, - potešenie milujúcich!</p><p><span class="strofa">2. </span>Ty si kríža smrť podstúpil, - aby si nás tak vykúpil - a nám získal život večný, - pokoj v sláve nekonečný.</p><p><span class="strofa">3. </span>Dielo svoje dokonávaš, - v nebeskú sa cestu dávaš - zaviesť v božské spoločenstvo - naše biedne človečenstvo.</p><p><span class="strofa">4. </span>Zveš za sebou Otcov svätých - do predpeklia dávno vzatých; - v raj už vchádza tvoja noha - na pravicu Otca Boha.</p><p><span class="strofa">5. </span>Všetky duchov nebies zbory - a prehojné zemské tvory - tu pred tvojou velebnosťou - pokľakajú s pobožnosťou.</p><p><span class="strofa">6. </span>Ó, ty Mocnár zvelebený, - Kráľ do neba povýšený, - zhliadni na nás vykúpených, - nenechaj nás opustených.</p><p><span class="strofa">7. </span>Svätého nám Ducha pošli, - by sme v blaho raja vošli; - nech tu v čnosti sa tešíme, - verne zákon tvoj plníme.</p></div><div class="ending">☙</div></div>
</body>
</html>
