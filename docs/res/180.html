<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 180 «</div><div><p><span class="strofa">1. </span>Ó, hlava ubolená, - ranami pokrytá, - ó, božská hlava, tŕním - tak strašne obvitá, - ó, hlava, hodná úcty - a venca iného, - buď slzou pozdravená i od mňa hriešneho.</p><p><span class="strofa">2. </span>Tvár tvoja krásna zbledla - i ústa v žalosti - a celá krása zvädla - v smrteľnej úzkosti, - no, tvoja trpezlivosť - zrie z tvojho pohľadu, - ty hriešnikov chceš blažiť, - dať im milosť svätú.</p><p><span class="strofa">3. </span>Ach, Pane, čo všetko si - ty trpel na zemi, - to všetko som zavinil - ja, hriešnik neverný. - Všetko to zaslúžil som - ja hriechmi svojimi. - Ó, Kriste milosrdný, - mne zotri zločiny.</p><p><span class="strofa">4. </span>Pod krížom, Pane, chcem stáť - vždy v duchu pokory - a srdce moje k tebe - tak láskou zahorí, - ťa nikdy neopustí - a v smrti hodine - sa s vierou pevnou k tebe - naveky privinie.</p><p><span class="strofa">5. </span>Zo srdca tebe vzdávam, - ó, Kriste Ježišu, - za bôle smrti horkej, - povďačnosť najhlbšiu. - Daj, by som tebe verným - bol stále v živote, - kým duša z môjho tela - do neba nevojde.</p></div><div class="ending">☙</div></div>
</body>
</html>
