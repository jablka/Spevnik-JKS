<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 158 «</div><div><p><span class="strofa">1. </span>Omša svätá, obeť zmierna, čistá, - ktorá pripomína muky Krista. - Keď sa omša započína, - myslím, Ježiš trpieť, že počína.</p><p><span class="strofa">2. </span>Olivová hora prvá bola, - kde sa zdvihla obeť lásky, boja. - Tu sa Ježiš vrúcne modlil, - v smrtnom boji v pote, v krvi brodil.</p><p><span class="strofa">3. </span>Kňaz kráča napravo k epištole. - Annáš sedí a súdi pri stole. - Už sa strojí, už sa chystá, - jak by odsúdiť mal k mukám Krista.</p><p><span class="strofa">4. </span>Krista ako lotra zviazaného, - kyjakmi a prútmi ubitého, - vedie zástup pred Kajfáša, - haní, tupí svojho Mesiáša.</p><p><span class="strofa">5. </span>Keď zaklínal Kajfáš Krista Pána, - Peter ho zapieral až do rána, - mnohí, najmä dievka istá, - vravela mu, že je priateľ Krista.</p><p><span class="strofa">6. </span>A keď kohút trikrát sa ozýva, - Kristus sa na Petra smutne díva; - Peter plače a horeká, - nad krivou prísahou on narieka.</p><p><span class="strofa">7. </span>Kalich sluha Pána včuľ odkrýva - a chlieb obetujúc Otca vzýva, - kalich s vínom zas prikrýva, - prikryjúc ho, ruky si umýva.</p><p><span class="strofa">8. </span>Predstavuje Krista premilého, - jak ho vyzliekajú z rúcha jeho, - jak ho k stĺpu priväzujú - a jak preukrutné ho bičujú.</p><p><span class="strofa">9. </span>Tak bol Kristus hrozne zbičovaný, - že už na ňom boli samé rany, - predsa Pilát sa domnieva - nie je vinný, ruky si umýva.</p><p><span class="strofa">10. </span>Keď kňaz Svätý, svätý, svatý vraví, - vyhlasuje zástup neláskavý - Krista smrti za hodného; - Ukrižuj volá a zabiť chce ho.</p><p><span class="strofa">11. </span>K pozdvihovaniu sa kňaz už chystá, - kati pripravujú kríž pre Krista; - nad kalichom kňaz má ruky, - Kristus nesie kríž svoj plný muky.</p><p><span class="strofa">12. </span>Sväté telo kňaz už pozdvihuje, - ľudu k poklone ho ukazuje, - Pán na kríži je rozpätý, - medzi lotrami pnie Boh náš svätý.</p><p><span class="strofa">13. </span>Nato hneď kňaz kalich pozdvihuje, - že je v ňom krv Krista, oznamuje, - ktorá sa z rán vylievala, - aby sa ňou duša čistou stala.</p><p><span class="strofa">14. </span>Účastných nás učiň vykúpenia, - aby sme ním dosiahli spasenia, - veriacim buď milostivý - a v očistci dušiam ľútostivý!</p></div><div class="ending">☙</div></div>
</body>
</html>
