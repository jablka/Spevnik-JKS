<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 259 «</div><div><p><span class="strofa">1. </span>Začína sa konať pravá obeť, - ktorú Pán založil, - opustiac svet. - On ju konal, - konať učil, - on ju konať kňazom - sám poručil.</p><p><span class="strofa">2. </span>Pristúpme sem v pravej pobožnosti, - ku slávnej obeti - tej Sviatosti. - Je to obeť nekrvavá, - Otcu nebeskému - veľmi drahá.</p><p><span class="strofa">3. </span>Sláva ti buď, Bože, na výsosti, - tak ako vždy bola - od večnosti. - Pokoj ľuďom buď na zemi, - Syn Boží k nám schádza - oslávený.</p><p><span class="strofa">4. </span>Myseľ našu, Pane, ráč osvietiť, - ráč i naše srdce - tu roznietiť. - Nech čujeme a veríme - slová tvoje, Kriste, - a plníme.</p><p><span class="strofa">5. </span>Verím pevne v Boha jediného, - Otca, Syna, Ducha - presvätého, - tri rozdielne to osoby, - jediný Boh jednej - sú podoby.</p><p><span class="strofa">6. </span>Otče, prijmi obeť chleba, vína, - u ktorých podstata - bude iná; - z tvojej moci to premení, - že v telo, v krv Krista - sa premení.</p><p><span class="strofa">7. </span>Obeť tá za všetky naše zlosti, - nes sa k trónu tvojej - velebnosti, - bo spomienka a pamiatka - umučenia Krista - je nám sladká.</p><p><span class="strofa">8. </span>Svätý, svätý, svätý! prespevujme - a Boha večného - zvelebujme, - bo najvyšší, najmocnejší - on je Pán, jedine - najsvätejší.</p></div><div class="ending">☙</div></div>
</body>
</html>
