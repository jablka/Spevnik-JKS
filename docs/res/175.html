<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 175 «</div><div><p><span class="strofa">1. </span>Tvoje muky ospevujem, - útrpnosti dar venujem, - ty, Baránku nevinný, - ktorý snímaš zlé činy. - Ježiš, svojich múk trpkosti - vlej do srdca hlbokosti, - nech sú tvoje bolesti - pri smrti mne k radosti.</p><p><span class="strofa">2. </span>Tys' spasenie nám hriešnikom, - stal sa naším prostredníkom, - keď krvou zaronený - modlil si sa zomdlený. - Ježiš, svojich múk trpkosti - vlej do srdca hlbokosti, - nech sú tvoje bolesti - pri smrti mne k radosti.</p><p><span class="strofa">3. </span>Ó, Ježišu, moja vina - smrti tvojej je príčina; - korunoval, bičoval - ja som ťa ukrižoval. - Ježiš, svojich múk trpkosti - vlej do srdca hlbokosti, - nech sú tvoje bolesti - pri smrti mne k radosti.</p><p><span class="strofa">4. </span>Zviazali ťa, kruto bili, - pohanili a trápili; - hľadíš na ich zločiny, - ty, Baránok nevinný. - Ježiš, svojich múk trpkosti - vlej do srdca hlbokosti, - nech sú tvoje bolesti - pri smrti mne k radosti.</p><p><span class="strofa">5. </span>Skrvavený si už celý, - šarlátom ťa priodeli, - krvou pozalievaný, - hrozne si zbičovaný, - Ježiš, svojich múk trpkosti - vlej do srdca hlbokosti, - nech sú tvoje bolesti - pri smrti mne k radosti.</p><p><span class="strofa">6. </span>Potupený mnohou hanou - od preukrutných tyranov, - ovenčený tŕňami, - posiaty si ranami. - Ježiš, svojich múk trpkosti - vlej do srdca hlbokosti, - nech sú tvoje bolesti - pri smrti mne k radosti.</p><p><span class="strofa">7. </span>Vidím, jak si zoslabnutý, - zmučili ťa kati krutí; - prebolestne skonávaš, - Otcovi sa oddávaš. - Ježiš, svojich múk trpkosti - vlej do srdca hlbokosti, - nech sú tvoje bolesti - pri smrti mne k radosti.</p></div><div class="ending">☙</div></div>
</body>
</html>
