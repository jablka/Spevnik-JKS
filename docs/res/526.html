<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 526 «</div><div><p><span class="strofa">1. </span>Teba, Bože, chválime, - teba, Pane, velebíme, - Teba, večný Otče, - uctieva celá zem. Tebe všetci anjeli, - tebe nebesia i všetky mocnosti, - tebe cherubíni a serafíni - bez prestania prespevujú: - Svätý, - svätý, - svätý Pán, Boh zástupov. - Plné sú nebo i zem - tvojej veleby a slávy.</p><p><span class="strofa">2. </span>Teba oslavuje - slávny zbor apoštolov; - teba velebí veľký počet prorokov; - teba chváli vznešený zástup mučeníkov; - teba oslavuje - svätá Cirkev po celej zemi, - teba, Otče, nesmierne velebného, - i tvojho milovaného, - pravého a jediného Syna, - aj Ducha Svätého, - Tešiteľa nášho.</p><p><span class="strofa">3. </span>Kriste, ty si kráľ slávy. - Ty si Otcov Syn od večnosti. - Ty si neváhal vstúpiť do života Panny, - stal si sa človekom, - aby si vykúpil človeka. - Ty si zvíťazil nad smrťou - a otvoril si veriacim nebeské kráľovstvo. - Ty sedíš po pravici Boha - v sláve svojho Otca. - Veríme, - že ako sudca ešte raz prídeš.</p><p><span class="strofa">4. </span>Preto ťa prosíme, - pomáhaj svojim služobníkom, - ktorých si vykúpil predrahou krvou.</p><p><span class="strofa">5. </span>Pripočítaj nás k svojim svätým - vo večnej sláve. - Zachráň, Pane, svoj ľud - a žehnaj svojich dedičov. - A spravuj ich - a vyvýš ich až naveky.</p><p><span class="strofa">6. </span>Po všetky dni - dobrorečíme tebe. - A chválime tvoje meno naveky, - až na veky večné. - Vo svojej láskavosti, Pane, - chráň nás v tento deň pred hriechom. - Zmiluj sa, Pane, nad nami, - zmiluj sa nad nami. - Tvoje milosrdenstvo, Pane, nech je nad nami, - ako dúfame v teba. - V teba, Pane, som dúfal, - nebudem zahanbený naveky.</p></div><div class="ending">☙</div></div>
</body>
</html>
