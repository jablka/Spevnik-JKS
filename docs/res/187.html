<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 187 «</div><div><p><span class="strofa">1. </span>Dokonané je! Smrť plesá, - Kristu svätá hlava klesá, - v mdlobách ducha vypúšťa. - Skončená je kríža cesta, - duch sa nesie v nebies miesta - a svet tento opúšťa.</p><p><span class="strofa">2. </span>Kalvárie zem stenala, - znak zármutku svojho dala, - triasla sa v tej hodine. - Krása, sláva ľudstva zhasla, - pred ktorou sa moc zla triasla, - v skalnom hrobe spočinie.</p><p><span class="strofa">3. </span>Božskou on sa skvel jasnosťou, - miloval svet s láskavosťou, - dobrodenia robil vždy, - napomáhal slabých, biednych, - očisťoval všetkých hriešnych, - preto skonal na kríži.</p><p><span class="strofa">4. </span>Na presvätý kríž pozrite, - iste bôľom zakvílite, - Ježišovi ctitelia! - On nás v srdci verne choval, - za nás život obetoval, - plače za ním zem celá.</p><p><span class="strofa">5. </span>Láska nebeská skonala, - zem sa triasla, pukla skala, - slnko stalo v temnosti. - Žitia Pán sa smrti poddal, - Bohu Otcu dušu oddal, - smútime tu v žalosti.</p><p><span class="strofa">6. </span>Telo, jeho už presväté - priateľmi je z kríža sňaté, - skrvavené mučením - drahou masťou pomazané - v skalný hrob je pochované - s veľkým plačom, kvílením.</p><p><span class="strofa">7. </span>Spočiň, Kriste náš, v tej dobe - v svojom tmavom, tichom hrobe, - Kriste, na smrť mučený! - Dosť už tvoje drahé telo - bolestí, múk, rán trpelo, - by človek bol spasený.</p><p><span class="strofa">8. </span>Podával si nám pomoci, - ako víťaz v tmavej noci - z mŕtvych vstaneš vznešený. - Ozdobený nebies žiarou - svetu zjavíš živou tvárou, - že si Pánom na zemi.</p><p><span class="strofa">9. </span>Pane náš milý, ó, Kriste, - zachovaj v nás srdce čisté, - od všetkej nás zlosti chráň, - by sme zbožný život mali, - teba vrúcne milovali - milosti daj k tomu nám!</p><p><span class="strofa">10. </span>A keď bude zas po boji, - daj, nech duch tvoj uspokojí - duše naše žíznivé, - nech sú k tebe uvedené, - slávou neba obdarené, - s tebou v svätom spojive.</p></div><div class="ending">☙</div></div>
</body>
</html>
