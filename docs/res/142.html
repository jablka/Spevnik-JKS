<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 142 «</div><div><p><span class="strofa">1. </span>Keď Ježiša nevinného, - už usmrteného - dolu z kríža zložili, - telo v lono Matky milej, - Matky ušľachtilej, s veľkým žiaľom vložili: - vidiac rany jeho, - zaplakala, - v žiali srdca svojho - zavzdychala.</p><p><span class="strofa">2. </span>Ach, môj Synu, môj Ježišu, - poklad verných duší, - ach, čo ťa tak trýznili, - ach, ako ťa nevinného - Spasiteľa svojho, - prehrozne usmrtili! - Nemožno posúdiť - tú ukrutnosť, - ktorú si podstúpil - pre ľudskú zlosť.</p><p><span class="strofa">3. </span>Krása nebies prespanilá - umučená bola - v prevznešenej podobe; - oči jasné, dobrotivé, - smrťou zatvorené, - zažiarili obidve; - zmučená, ach, celá - tá krásna tvár, - čo sa krajšie skvela - jak slnka žiar.</p><p><span class="strofa">4. </span>Ruky, nohy mal zranené, - prebodnuté klinmi. - Mať ich myje slzami; - ľúba telo v žiali, v boli, - ktoré kruto bolí - usmrtili mukami. - Človeče, pre teba - toľko tých rán, - aby ťa do neba - priviedol Pán!</p><p><span class="strofa">5. </span>Plačte so mnou, vy anjeli, - pre smrť Spasiteľa - pokolenia ľudského; - ľutuj, ľutuj, hriešna duša, - tvoje hriechy krušia - Pána umučeného; - len ty smrti Pána - si príčina, - každá jeho rana - tvoja vina!</p></div><div class="ending">☙</div></div>
</body>
</html>
