<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 144 «</div><div><p><span class="strofa">1. </span>Ktorýs' za nás trpel, - náš Vykupiteľ, - prosíme my teba, - daj milosť z neba. - Umučením svojím - odním zlorečenie, - v ktoré sme upadli, - skrz prehrešenie.</p><p><span class="strofa">2. </span>Obetovaný si, - lebo sám chcel si. - Proroci hlásali, - prorokovali, - diabla že porazíš, - nad peklom zvíťazíš - a že ho nad nami - moci pozbavíš.</p><p><span class="strofa">3. </span>Hoci nič nezvinil - a dlh odčinil, - pre našu zlosť a hriech znášal trpkosti; - pre nás trpel rany, - luzou opľúvaný, - aby sme, nehodní, boli spasení.</p><p><span class="strofa">4. </span>Na smrť ťa zranili, - pohanom dali, - prútmi ťa šľahali, - ukrižovali, - a v krvi predrahej, - z vlastných rán cedenej, - šiel si na Golgotu - z lásky nesmiernej.</p><p><span class="strofa">5. </span>Len tvoja dobrota - nádej je moja, - že duši dáš milosť, - skrotíš vo mne zlosť. - Daj nám pomoc k tomu, - dušiam, ktoré tonú, - by sme ťa tu ctili, - v nebi chválili!</p></div><div class="ending">☙</div></div>
</body>
</html>
