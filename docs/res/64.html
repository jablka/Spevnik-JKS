<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 64 «</div><div><p><span class="strofa">1. </span>Od nás dávno túžený, - Ježiško je zrodený. - K nemu teda spiechajme, - pred ním na tvár padajme. - Česť vzdajme milému, - Ježišku malému, - v Betleheme pre nás - narodenému.</p><p><span class="strofa">2. </span>V Betleheme na slame - zrodeného ťa máme. - Ó, Ježiško, žiadaný, - od Otca nám poslaný! - Vítame ťa, Kriste, - daj nám srdce čisté, - riaď vždy naše kroky - slabé, neisté.</p><p><span class="strofa">3. </span>Počuli sme anjelské - krásne spevy nebeské: - Sláva buď na výsosti, - Bože, tvojej mocnosti! - Bože, z vysokosti, - odpusť naše zlosti! - Spievajme a prosme - o dar milosti.</p><p><span class="strofa">4. </span>Pacholiatko nemluvné, - a už učí výmluvne; znížilo sa k človeku, - sníma kliatbu odvekú. - Daj nám tej milosti, - Pane, tvoje čnosti - nasledovať, plniť - v poníženosti.</p><p><span class="strofa">5. </span>Verme v Boha večného - Otca, Syna Božieho, - ktorý z lásky k nám z neba - uponížil sám seba; - v Ducha presvätého - v Božstve rovnakého; - viera tá buď vodcom - života nášho.</p><p><span class="strofa">6. </span>Dnes s pastiermi vrúcnymi, - spolu s darmi vzácnymi - ku oltáru ideme - ako k jasliam v Betleme. - Ježiš, v tejto chvíli - tebe buď dar milý, - čo sme na oltári - tu položili.</p><p><span class="strofa">7. </span>Víno, chlieb, tá najdrahšia - obeta je vždy naša, - ktorú tebe malému, - Ježiškovi milému, - predložiť tu chceme, - k tvojej cti a sláve. - Ráč na tieto dary zhliadnuť láskave.</p><p><span class="strofa">8. </span>K Ježiškovi spiechajme, - vrúcne ho privítajme; - s anjelmi sa radujme, - veselo prespevujme: - Ježiško, nám daný, - svätým buď nazvaný, - Spasiteľu ty náš, - dávno čakaný!</p></div><div class="ending">☙</div></div>
</body>
</html>
