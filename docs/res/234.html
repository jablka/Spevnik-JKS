<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 234 «</div><div><p><span class="strofa">1. </span>Vzdajme chválu, česť i slávu - Ježišovi sladkému, - ohlasujme lásku jeho - Srdca svetu celému. - [:Ono za nás neváhalo - bolestnú smrť podstúpiť - a tak nás od smrti večnej - milostivo vykúpiť.:]</p><p><span class="strofa">2. </span>V plamennom sa mori topí, - čo zaiste znamená, - že v tom Srdci vždy prebýva - k ľuďom láska plamenná. - [:Ohňom lásky chce zapáliť - srdcia naše studené, - aby v nich čnosť prebývala - a žiadosti vznešené.:]</p><p><span class="strofa">3. </span>Kríž ho zdobí a tŕňový - veniec ho korunuje, - čnosti nám tak odporúča, - ktoré najviac miluje. - [:Ó, predrahé Srdce Pána, - vzor tichosti, pokory, - daj nech radi pretrpíme - bolesti a priekory.:]</p><p><span class="strofa">4. </span>Rana Srdca Ježišovho - nebo nám otvorila - a volá na dušu vernú: - Poď, nevesta rozmilá! - [:Boje samé máš vo svete, - tu je sladkosť pokoja, - tu je milo odpočívať, - tu sa rany zahoja.:]</p><p><span class="strofa">5. </span>Potrp málo, bojuj stále, - sleduj Syna Božieho, - po krížovej ceste kráčaj - hor' do mesta svätého. - [:Príde doba, keď sa márnosť - sveta nášho pominie - a na Srdci Pána svojho - duša verná spočinie.:]</p></div><div class="ending">☙</div></div>
</body>
</html>
