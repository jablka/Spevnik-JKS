<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 178 «</div><div><p><span class="strofa">1. </span>Čo stanica prvá - tu vyobrazuje? - Ježiša milého, - tebe ukazuje, - ortieľ smrti - on berie na seba, - by od večnej smrti - vyslobodil teba.</p><p><span class="strofa">2. </span>Keď ortieľ vydali, - hneď vzali Ježiša, - ktorý jak baránok - muky znášal kríža. - Na zranené - rameno kríž dali, - na ceste žoldnieri - ním postrkovali.</p><p><span class="strofa">3. </span>Pre krvi preliatie - celým telom vädol, - na smrť unavený - ťažko na zem padol, - leží Kristus - pod krížom zomdlený, - bys' bol v predsavzatiach - svojich posilnený.</p><p><span class="strofa">4. </span>Na to sa s Ježišom - Mária stretala, - nad jeho trápením - žalostne plakala. - Kto by nemal - s Máriou zaplakať, - Syna i Matičku - spolu poľutovať.</p><p><span class="strofa">5. </span>Keď videli teda - Krista zomdleného - po mnohom mučení už unaveného, - že nevládze už viac - kríž svoj uvliecť, - Šimona nútili, - by pomáhal kríž niesť.</p><p><span class="strofa">6. </span>Vidiac Veronika - Krista krvavého, - ručník z hlavy sňala - utrieť mu tvár jeho, - ktorý jej Pán - zas naspäť podáva - a doň tvár vtlačenú - odmenou jej dáva.</p><p><span class="strofa">7. </span>Keď do brány prišiel, - upadol tam znovu, - posmieva sa zlý svet - v prachu ležiacemu. - Ten pád Krista - pýcha spôsobila, - tá ho neľútostne - na zem povalila.</p><p><span class="strofa">8. </span>Za bránou s Ježišom - ženy sa stretali, - nad mukami jeho, - prehorko plakali, - vidiac jeho, - krvou sfarbeného, - od katov ukrutných - na smrť vedeného.</p><p><span class="strofa">9. </span>K hore Kalvárii - keď sa priblížili, - už viacej Pán Ježiš - v sebe nemal sily, - po tretí raz - tu padol zomdlený, - tým najbolestnejším - pádom dorazený.</p><p><span class="strofa">10. </span>Keď prišli na horu, - na Krista hneď siahli, - a z tela mu odev - razom dolu stiahli, - všetky jeho - rany obnovili - a vyzlečeného - žlčou napájali.</p><p><span class="strofa">11. </span>Krista strápeného - na kríž položili, - ruky mu a nohy - klincami pribili. - Ach, akú to - preukrutnú bolesť, - ó, človeče, musel - Kristus pre tvoj hriech niesť.</p><p><span class="strofa">12. </span>A potom do výšky - kríž s Ježišom zdvihli, - až pre veľkú ťarchu - pukali v ňom žily, - tak rozpiaty - visel tri hodiny - nebeského Otca - Syn milý, jediný.</p><p><span class="strofa">13. </span>Mŕtveho Ježiša - už z kríža zložili, - do lona bolestnej - Matky položili; - ó, aký žiaľ jej srdce cítilo, - pováž, keď ľúbala - Syna mŕtve telo.</p><p><span class="strofa">14. </span>Napokon Ježiša - vložili do hrobu, - tu pováž si, duša, - pováž v túto dobu, - k čomu ťa smrť - Kristova vzbudzuje, - k čomu obeť jeho - teba zaväzuje.</p><p><span class="strofa">15. </span>Skončila sa cesta - ku spaseniu sveta, - Syn Boží ju konal, - by ľudstvo zachoval - od večného - ohňa pekelného, - vďaku čaká vrelú - od sveta celého.</p></div><div class="ending">☙</div></div>
</body>
</html>
