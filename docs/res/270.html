<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 270 «</div><div><p><span class="strofa">1. </span>Klaniam sa ti vrúcne, - Bože večitý, - pod spôsobom chleba - z lásky ukrytý! - [:Srdce moje tebe - sa len oddáva, - že si Pánom jeho - vďačne uznáva.:]</p><p><span class="strofa">2. </span>Zrak môj i chuť chceli, - by ma oklamať, - ale sluch ma učí - pevnú vieru mať. - [:Verím, čo Syn Boží - ustanovil nám, - ten klamať nemôže, - kto je Pravda sám.:]</p><p><span class="strofa">3. </span>Na kríži sa skrylo - samo božstvo len, - tu i človečenstvo - skryté zbožňujem. - [:V oboje ja verím, - Bože vznešený, - a prosím, čo prosil - lotor skrúšený.:]</p><p><span class="strofa">4. </span>Ó, pamiatka smrti - Krista Ježiša, - chlieb náš živý, sladkosť - sveta najvyššia, - [:daj, nech duch môj vždy len - tebou sa živí, - po sladkosti tvojej - vždy je dychtivý.:]</p><p><span class="strofa">5. </span>Ó, Baránku Boží, - Kriste, Pane môj, - v neskonalej láske - dnes sa so mnou spoj. - [:Tvojej krvi stačí - kvapka jediná, - aby z všehomíra zmyla sa vina.:]</p><p><span class="strofa">6. </span>Ako Tomáš rany - ja tu nevidím, - predsa ťa vyznávam, - že si Boží Syn. - [:Rozmnož vo mne vieru - i nádej k tebe, - láskou srdce tiahni - do neba k sebe.:]</p></div><div class="ending">☙</div></div>
</body>
</html>
