<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 257 «</div><div><p><span class="strofa">1. </span>Ty si, Pane v každom chráme, - v svätostánku živý chlieb, - zbožnou piesňou česť ti dáme, - čuj hlas tichých modlitieb. - Svätá omša, obeť vznosná, - Bože dobrý, - už znie ti, - človek svoju hriešnosť pozná - nehodný je obeti.</p><p><span class="strofa">2. </span>Sláva Bohu! Pokoj ľuďom! - V nebi ples a v svete mier. - Koniec tme a všetkým bludom, - duša, zvoľ si rovný smer. - Hviezda spásna, zažiar darom - pokoja a mieru nám, - prosbou, znieme pred oltárom, - slávou Pána zuní chrám.</p><p><span class="strofa">3. </span>Božie slovo učí viere - nádeji a láske aj, - kto tu žije v jeho smere - ten raz uzrie neba kraj. - Kto by nechcel v nebi bývať, - v sláve, v kruhu anjelov? - Kriste, daj žiť a ťa vzývať - podľa tvojich svätých slov!</p><p><span class="strofa">4. </span>Verím v teba vrúcne pevne, - pravý Boh v troch osobách, - vyznávam ťa hlasne, spevne - a pred tebou padám v prach. - Rozmnož Cirkev, Trojjediný - svetla žiarou obdar svet, - odpusť hriechy, posväť činy; - čistých prijmeš k sebe späť.</p><p><span class="strofa">5. </span>Spásnu obeť obetoval - za nás Ježiš, Boží Syn. - Ktože by ho nemiloval? - Veď z nás sníma ťarchu vín. - Čo ti Bože, oddať máme, - biedni ľudia, z ochoty? - Všetko v obeť ponúkame, - duše, srdcia, životy.</p><p><span class="strofa">6. </span>Svätý nebom ozýva sa, - Svätý zvučí kostolom. - Svätý! Pane, ľudstva spása, - znie ti chvála nocou, dňom. - Sláva v nebi, v sveta hlase, - chvála, úcta, lásky daň - Bohu patrí v každom čase, - tebe, mocný, večný Pán.</p></div><div class="ending">☙</div></div>
</body>
</html>
