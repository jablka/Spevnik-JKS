<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 95 «</div><div><p><span class="strofa">1. </span>Vstávajte, pastieri, berte sa hor', - aká to novina, dajte pozor! - Aké to zázraky - javia sa na nebi! - Nikdy som nevidel, jak som starý, - na nebi vysokom takej žiary.</p><p><span class="strofa">2. </span>Len sa ma nebojte, pastuškovia, - prichádzam k vám ako anjel Slova, - aby som vám zvestil, - že sa vám narodil - Mesiáš v Betleme: Ježiš malý, - ktorého oddávna ste čakali.</p><p><span class="strofa">3. </span>Iďte a nájdete Kráľa kráľov, - Ježiša malého, Pána pánov. - V mestečku Betleme - v jasličkách na slame - leží náš Spasiteľ narodený, - v chudobných plienočkách položený.</p><p><span class="strofa">4. </span>Bratkovia, rýchle sa pozbierajme, - Ježiška navštíviť nemeškajme; - k nemu sa dostavme, - pekne ho vítajme, - čo ktorý môžeme a čo máme; - najlepšie dary mu odovzdáme.</p><p><span class="strofa">5. </span>Vitaj, ó, Ježiško, Spasiteľ náš, - v maštali zrodený náš Mesiáš. - By si nás požehnal, - do svojej slávy vzal, - prosiť ťa chceme dnes, najvyšší Pán; - milosti svojej vždy udeľuj nám!</p></div><div class="ending">☙</div></div>
</body>
</html>
