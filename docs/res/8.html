<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 8 «</div><div><p><span class="strofa">1. </span>Duša moja, celou silou - veleb Pána večného, - osláv piesňou roztomilou - Stvoriteľa mocného. - Teš sa, že už prišli časy, - ktoré vrúcne sme žiadali, - čo prorokov zbožné hlasy - svetu predpovedali.</p><p><span class="strofa">2. </span>Ajhľa, z neba vysokého - anjel Boží zletuje - a Neveste Najvyššieho - radosť veľkú zvestuje. - Žena Bohom vyvolená - poslúcha hlas archanjela, - v rozjímaní pohrúžená - veľmi krásna je celá.</p><p><span class="strofa">3. </span>Boha Otca najvyššieho - sám Syn jednorodený - stúpil z trónu nebeského - spasiť svet náš stratený. - Z čistej Panny narodí sa, - bude znášať posmech tupý; - za ním kríž niesť rozhodni sa - a z hriechu ťa vykúpi.</p><p><span class="strofa">4. </span>Mária sa Pannou stala - nad všetkými pannami, - anjelovi povedala: - Ako vravíš, staň sa mi. - V svojom srdci prespanilom - preradostne zaplesala: - Bohu svojmu v speve milom - česť a chválu vzdávala.</p><p><span class="strofa">5. </span>I my s ňou tiež zaplesajme, - Bohu česť prespevujme, - Spasiteľa privítajme, - srdcia jemu venujme. - Slovom, skutkom vyvyšujme, - ako ona ctila jeho, - takto seba pripravujme - do kráľovstva večného.</p></div><div class="ending">☙</div></div>
</body>
</html>
