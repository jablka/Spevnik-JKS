<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 260 «</div><div><p><span class="strofa">1. </span>Pokľakni na kolená, - ó, duša vykúpená! - Hľa, tu Sviatosť prevelebná - je vystavená.</p><p><span class="strofa">2. </span>Hľaď na Boha večného - tu v Sviatosti skrytého: - pros ho srdcom poníženým - o milosť jeho.</p><p><span class="strofa">3. </span>Buď od všetkých uctený, - velebený, chválený, - Ježiš Kristus na oltári - tu vystavený!</p><p><span class="strofa">4. </span>Kriste, daj nám pomoci, - chráň nás v každej úzkosti; - chráň nás v každej ťažkej chvíli - vo dne i v noci.</p><p><span class="strofa">5. </span>Pozri na nás z výsosti, - zachráň naše živnosti, - daj všetkého potrebného - v svojej štedrosti.</p><p><span class="strofa">6. </span>Baránku, čo z milosti - snímaš nám hriechy, zlosti, - nedaj, by sme zahynuli - v nekajúcnosti.</p><p><span class="strofa">7. </span>A raz v smrti hodinu - odpusť nám hriech i vinu, - v cestu večnú nás posilni, - priprav hostinu.</p><p><span class="strofa">8. </span>Keď svoj život skončíme, - do večnosti vkročíme, - v svoje priveď nás kráľovstvo, - vrúcne prosíme.</p></div><div class="ending">☙</div></div>
</body>
</html>
