<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 134 «</div><div><p><span class="strofa">1. </span>Ach, som zarmútený, - veľmi prestrašený, - taký vždy ostanem, - kým živý ja budem - na tom svete. - Pre svoje nečnosti - sa obávam, - že zhrešil som, - hrešiť neprestávam. - Teba všemocného, - vidím visiaceho, - umierajúceho, - pre mňa, ach, hriešnika, - nehodného.</p><p><span class="strofa">2. </span>Vidím tvoje muky, - nepriateľské pluky, - mdloby a šľapaje, - krvavé kropaje, - ó, Ježišu! - Veľmi sa obávam - dňa súdneho - a teba tiež, - Sudcu pravdivého, - že čnosť zanedbávam, - hrešiť neprestávam, - hriech neľutujem svoj, - k bázni preveľkej je - pre mňa kríž tvoj.</p><p><span class="strofa">3. </span>Ja som ťa bičoval, - tŕním korunoval - skrz nešľachetnosti, - svoje neprávosti - neslýchané. - Život môj bezbožný, - veľmi zlostný, - ukrátil život tvoj - neprávosťami - Keď som hriech miloval, - milosti vzdoroval, - teba ukrižoval, - všetky tvoje rany - obnovoval.</p><p><span class="strofa">4. </span>Ježišu predrahý, - na kríži si nahý - a pre hriechy moje - ranené máš svoje - ruky, nohy. - Judáš ťa zapredal len jeden raz - a ja som ťa predal - aj tisíc ráz. - Preto som trápenie, - večné zatratenie - zaslúžil, raj stratil - a ty si mi milosť - zas navrátil.</p><p><span class="strofa">5. </span>Ach, umierajúca - a skonávajúca - nádej moja večná, - láska nekonečná, - ó, Ježišu! - Hriechy a priestupky - oplakávam, - do tvojich svätých rán - sa oddávam. - Bohu ja sľubujem, - že sa usilujem - hriechu sa varovať, - Ježiša jedine - chcem milovať.</p><p><span class="strofa">6. </span>Tvojho srdca rana - k životu je brána, - tebe chcem verný byť, - tebe chcem verne žiť, - Srdce drahé. - Z lásky k nám je ono - poranené, - ale vždy každému - otvorené. - Dobrota si večná, - Pravda nekonečná, - v čnosti chcem nažívať, - s tebou, Kriste, v láske - vždy prebývať.</p></div><div class="ending">☙</div></div>
</body>
</html>
