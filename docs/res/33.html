<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 33 «</div><div><p><span class="strofa">1. </span>Zdravas', Mária, krásna - nad všetko stvorenie, - jak dennica si jasná, - nám si potešenie; - Boh Syn ťa vyvolil, - bys' jeho Matkou bola; - Duch Svätý zaclonil.</p><p><span class="strofa">2. </span>Bez hriechu si počatá, - Panna, dedičného, - jak Eva nezajatá - od hada zvodného; - Syn tvoj ťa obránil - v počatí, v narodení, - od hriechu zachránil.</p><p><span class="strofa">3. </span>Od Otca nebeského - ťa anjel pozdravil - a že sa z lona tvojho - Syn zrodí, ti zjavil; - že bude človekom - skrz Ducha zatienenie, - jak zjavil pred vekom.</p><p><span class="strofa">4. </span>Hľaď na nás v láskavosti, - vyslyš Gabriela, - vyvedieš svet z temnosti, - splodíš Spasiteľa, - nestratíš panenstvo, - z teba bez porušenia - prijme človečenstvo.</p><p><span class="strofa">5. </span>Mária, Pán je s tebou; - tak ťa anjel teší; - slovo mu dané tebou - svet celý poteší; - ty si požehnaná - Panna medzi ženami, - do neba si brána.</p><p><span class="strofa">6. </span>Na posla nebeského - slovo privolila, - zo srdca pokorného - Panna hovorila: - Hľa, dievka som Pána, - staň sa podľa slov tvojich, - veď som mu poddaná.</p><p><span class="strofa">7. </span>Je mocou Božou vzatý - anjel do výsosti - a Máriu Duch Svätý - zatienil v milosti: - by Krista počala, - sa Božou Matkou stala - a Panna zostala.</p><p><span class="strofa">8. </span>Ó, prijmi, Panna milá, - od nás pozdravenie, - pros za nás svojho Syna - za večné spasenie, - by jak tu na zemi, - tak sme mohli ťa chváliť - raz vrúcne na nebi!</p></div><div class="ending">☙</div></div>
</body>
</html>
