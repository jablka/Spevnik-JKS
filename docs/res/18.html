<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 18 «</div><div><p><span class="strofa">1. </span>Pán Boh všemohúci, - Sudca náš budúci, - poslal posla svojho, - posla prekrásneho - ku Panne Márii.</p><p><span class="strofa">2. </span>Meno má Gabriel, - vznešený archanjel, - z dvora nebeského, - z chóru anjelského, - posol najslávnejší.</p><p><span class="strofa">3. </span>Zvestoval on Panne - veci neslýchané; - vravel v Božom mene - reči utešené - pre celý hriešny svet.</p><p><span class="strofa">4. </span>Zdravas' buď, Mária, - prekrásna ľalia, - zdravas', svätá Panna, - Bohom požehnaná, - ty medzi ženami!</p><p><span class="strofa">5. </span>Vidiac archanjela - preľakla sa celá. - Panna pozdravená - veľmi zadivená - stála tu pokorne.</p><p><span class="strofa">6. </span>Anjel ju pozdravil: - Pán Boh ťa vyvolil, - počneš Jezu Krista - a porodíš čistá - Syna Najvyššieho.</p><p><span class="strofa">7. </span>Ktorému Pán Boh dá - trón kráľa Dávida - a kraľovať bude - v celom svojom ľude, - ktorý ho miluje.</p><p><span class="strofa">8. </span>Vtedy pozdravená, - od Boha zvolená, - vraví odovzdane: - Nech sa mi tak stane - podľa tvojho slova!</p></div><div class="ending">☙</div></div>
</body>
</html>
