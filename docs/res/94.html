<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 94 «</div><div><p><span class="strofa">1. </span>Vstávajte, pastieri, - preveľkú veselosť - zvestujem vám teraz: - prišiel k nám veľký hosť; - tam v mestečku Betleheme - v biednej stajni leží v slame, - leží váš Spasiteľ, - sveta Vykupiteľ.</p><p><span class="strofa">2. </span>Iďte a nájdete - toho Kráľa kráľov, - Vladára mocného, - Panovníka pánov; - v judskom meste Betleheme - v biednej stajni leží v slame; - v chudobe sa zrodil, - chudobu posvätil.</p><p><span class="strofa">3. </span>Čujúc v nočnej chvíli - pastieri novinu, Spasiteľ že milý - prišiel v tú hodinu: - do Betlema pospiechajú - a do stajne povchádzajú. - Tam pri jasliach stáli - a krásne spievali.</p><p><span class="strofa">4. </span>Vitaj, položené - v jasliach Pacholiatko, - oddávna túžené, - božské Nemluvniatko. - Vitaj, prišlý Spasiteľu, - vitaj náš Vykupiteľu! - Nech sa všade vzdáva - tebe večná sláva!</p><p><span class="strofa">5. </span>Tak pastieri krásne - Dieťatku spievali - a pritom na hlasné - fujary mu hrali; - až dennica vychádzala, - nočné tône rozháňala, - ku stádam náhlili - a Boha chválili.</p><p><span class="strofa">6. </span>Vitaj, Pane milý, - vítame tu teba, - prišiels' k nám v tej chvíli, - z večných výšin neba; - z lásky Ježiš v Betleheme, - najväčší Pán neba, zeme;- chvála na výsosti - Bohu z povďačnosti!</p></div><div class="ending">☙</div></div>
</body>
</html>
