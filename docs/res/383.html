<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 383 «</div><div><p><span class="strofa">1. </span>Tisíc ráz pozdravujeme teba, - ó, Matička Božia Ježišova! - Ty si hviezda najjasnejšia z neba, - tebe naša zem sa korí celá. - Po Bohu si v nebi najslávnejšia, - ktorej chvála patrí najprednejšia, - všetci svätí ťa zvelebujú, - Paňou svojou ťa nazývajú.</p><p><span class="strofa">2. </span>Buď nám ty, ó, Matka, zástupnicou, - keď ťa vrúcnym srdcom prosíme tu, - jedinou si našou pomocnicou, - obráť k nám a skloň tvár svoju svätú. - Daj, nech ti dnes chválu a česť vzdáme, - meno tvoje sväté uctievame, - ako tebe patrí po Bohu, - ktorá krásou zdobíš oblohu.</p><p><span class="strofa">3. </span>Stvoriteľ náš, Pán zeme i neba, - za svoj stánok teba si vyvolil, - keď podobu ľudskú vzal na seba, - v panenský tvoj život sa uložil. - Ježiš Kristus, Syn Boha živého, - on je Svetlom tajomstva svätého. - On smrť kríža trpkú podstúpil, - by nás z večnej smrti vykúpil.</p><p><span class="strofa">4. </span>Na Sione si ty ubydlená, - bývaš v meste Bohu posvätenom, - prv, ako si bola porodená, - vzývaná si v ľude vyvolenom. - Včuľ požívaš večné blaženosti, - ktoré boli za tie krásne čnosti - od Boha ti dané mocného, - Otca, Syna, Ducha Svätého.</p><p><span class="strofa">5. </span>Zdravas’, Stánok Boží najsvätejší, - zdravas’, Panna, hriechom nerušená, - Trojice chrám ty najdôstojnejší, - od večnosti Matka vyvolená! - Ty si Hviezda nebies najjasnejšia, - Kráľovná a Pani najsvätejšia, - ty si istá brána nebeská, - ó, Kráľovná veľká anjelská!</p></div><div class="ending">☙</div></div>
</body>
</html>
