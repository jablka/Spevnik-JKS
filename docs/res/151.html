<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 151 «</div><div><p><span class="strofa">1. </span>Mizerere, mizerere, - ach, zmiluj sa nado mnou! - Skrze svoju veľkú milosť - a nesmiernu dobrotivosť - ukáž, Bože, - v túto chvíľu - otcovskú tvar ku mne milú. - Mizerere, mizerere, - ach, zmiluj sa nado mnou!</p><p><span class="strofa">2. </span>Mizerere, zbav ma zlosti - a všetkých neprávostí, - ktoré srdce mi ranili - a svedomie poškvrnili. - Ráč mi z duše hriechy zotrieť - a jej rany liekom potrieť. - Mizerere, zbav ma zlosti - a všetkých nepravostí.</p><p><span class="strofa">3. </span>Mizerere, daj milosti, - odpusť mi neprávosti! - Pamätám sa na priestupky - a na svoje hriešne skutky, - ktoré srdce moje trávia - a svedomie veľmi trápia. - Mizerere, daj milosti, - a odpusť mi neprávosti!</p><p><span class="strofa">4. </span>Mizerere, ó, môj Bože, - ach, ktože mi spomôže? - Ty sám, preto ti zjavujem, - hriech svoj želiem a ľutujem, - že som hneval predobrého - Otca svojho láskavého. - Mizerere, ó, môj Bože, - ach, ktože mi spomôže?</p><p><span class="strofa">5. </span>Mizerere, hľaď z výsosti - na mňa v mojej hriešnosti - Keď ma moja mať zrodila, - už sa vo mne zlosť javila, - v celom žití hriechy množím - a rúham sa pravdám Božím. - Mizerere, hľaď z výsosti, - na mňa v mojej hriešnosti!</p><p><span class="strofa">6. </span>Mizerere, veď k životu, - dúfam v tvoju dobrotu. - Tvoje slová ma vzbudzujú - a nádeje mi sľubujú. - Ach, buď ku mne dobrotivý, - pre krv Krista milostivý. - Mizerere, veď k životu - dúfam v tvoju dobrotu.</p></div><div class="ending">☙</div></div>
</body>
</html>
