<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 291 «</div><div><p><span class="strofa">1. </span>Velebme, kresťania, Boha najvyššieho, - v Oltárnej Sviatosti skutočne skrytého; - vrúcne mu spievame - česť, chválu vzdávame - a srdcom skrúšeným - vrúcne ho vítame.</p><p><span class="strofa">2. </span>Čo okom nevidíš, - veriť to silne máš, - že je tu prítomný - ten istý Pán Boh náš, - ktorý k nám zostúpil, - aby nás vykúpil, - a ktorý príde raz, - by tento svet súdil.</p><p><span class="strofa">3. </span>Nebeský Pelikán - tu s nami ostáva, - čo svojim veriacim - vlastnú krv podáva; - dobrým na spasenie, - zlým na zatratenie, - vyhýbaj vždy hriechu, - srdca poškvrneniu.</p><p><span class="strofa">4. </span>Ktorému anjeli - slávu vždy spievajú, - s ktorými blažení - radostne plesajú, - s nami tu ostáva, - milosti rozdáva - a seba samého - za pokrm nám dáva.</p><p><span class="strofa">5. </span>Ó, láska nesmierna, - Ježišu, ty vidíš, - že sa k nám, nehodným, - v Sviatosti unížiš. - Veľmi sa znižuješ, - že nás tak miluješ, - že nám krv a telo - hriešnym udeľuješ.</p><p><span class="strofa">6. </span>Ty, pokrm predrahý, - Ježišu, Pán Boh náš, - čo telom a krvou - duše nám kŕmievaš, - daj, by sme hriech znali, - hodne ťa prijali, - a tak púť života - s tebou dokonali.</p></div><div class="ending">☙</div></div>
</body>
</html>
