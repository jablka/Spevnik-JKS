<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 165 «</div><div><p><span class="strofa">1. </span>Pováž, ó, človeče, - smutný čas terajší - zanechaj zlosť a hriech, - buď stále zbožnejší! - Pováž smrť Pána dobrého, - že netrpel pre iného, - pre teba, hriešneho.</p><p><span class="strofa">2. </span>V záhrade krvavý, - hľa, pot ho zalieva, - vidiac kalich smrti, - žalostne omdlieva. - Pán mocný zeme i neba - chce všetko znášať pre teba - ó, hriešny človeče.</p><p><span class="strofa">3. </span>Pozri na Judáša - zlostného, zradného, - aký húf vedie on - na Krista milého. - Od toho zajať dal seba, - dal poviazať sa za teba, - on, mocný, Pán neba.</p><p><span class="strofa">4. </span>Pozri, jak ho vedú - pred Annáša zlého; - tuho zviazaného - Pána nevinného; - údery a pohanenie - pre tvoje znáša spasenie - i večné blaženie.</p><p><span class="strofa">5. </span>Hľa, jak ho bičujú, - tŕním korunujú, - že miesta zdravého na ňom nebadajú; - krv oči a tvár zalieva, - duša verná zosmutnieva, - že je to jej vina.</p><p><span class="strofa">6. </span>Hľa, ide už z mesta - na miesto popravné, - pod krížom padajúc - pre hriechy ohavné. - Že podstúpil smrť nevinný, - sú vinou tvoje zlé činy, - hriešniku prebiedny!</p><p><span class="strofa">7. </span>Preto, ó, hriešniku, - keď pozrieš na Pána, - spomni si, že je on - spása a ochrana; - daj sa preto na pokánie, - len tak dosiahneš spasenie - a s Bohom zmierenie.</p></div><div class="ending">☙</div></div>
</body>
</html>
