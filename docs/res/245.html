<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 245 «</div><div><p><span class="strofa">1. </span>My klaniame sa tebe, - Bože na výsosti; - vyslyš naše v potrebe - na zemi žiadosti. - Keď my podľa zákona - obetu svätíme, - nech s tým, čo sa v nej koná, - tebe sa vďačíme.</p><p><span class="strofa">2. </span>Ó, Bože náš na nebi, - tebe sláva sluší, - odstrán všetko na zemi, - čo náš pokoj ruší: - nech tu strachu zbavení - pokoj požívame, - radosťou naplnení - zbožne ťa vzývame.</p><p><span class="strofa">3. </span>Evanjelium Pána - nie sú ľudské slová, - na ten základ stavaná - je Cirkev Kristova. - Pravdu, Boha samého - ono nám zjavuje, - šťastný, kto podľa neho - život svoj spravuje.</p><p><span class="strofa">4. </span>Veríme, vyznávame - Boha trojjediného: - Otec, tak ho voláme, - stvoril svet z ničoho; - Syna z lásky nám on dal, - Ježiša drahého, - ktorý Človekom sa stal - skrze Ducha Svätého.</p><p><span class="strofa">5. </span>Ó, zhliadni milo, Pane, - na chlieb, víno: dary - tebe obetované - na tomto oltári - a ktoré sa obrátia - v krv, telo Kristovo, - keď ony sa posvätia - skrz slovo kňazovo.</p><p><span class="strofa">6. </span>Ducha k nebu vznášajme - v svojej skrúšenosti, - Svätý, svätý! volajme - Bohu na výsosti. - Plné sú slávy tvojej - nebo i zem, Pane, - daj, nech z temnosti svojej - pohanstvo povstane!</p></div><div class="ending">☙</div></div>
</body>
</html>
