<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 7 «</div><div><p><span class="strofa">1. </span>Dnes Panna je pozdravená, - Mať Krista Pána zvolená, - Boh sám, ktorý v nebi žije, - z neba na svet zostupuje.</p><p><span class="strofa">2. </span>Hlas Mária uslyšala - a meno Ježiš prijala, - aby jeho Matkou bola, - ponížene privolila.</p><p><span class="strofa">3. </span>Milosti plná Matička - je Spasiteľa Rodička, - Krista Pána čo nosila, - v ňom jedine sa tešila.</p><p><span class="strofa">4. </span>Dar Otca je ten plod Svätý - a Duchom Svätým počatý; - z čistej Panny život vezme, - aby spasil ľudstvo hriešne.</p><p><span class="strofa">5. </span>Sám Boh k nám z neba prichodí - a z Márie sa narodí, - preto ráčil na svet stúpiť, - že nás všetkých chcel vykúpiť.</p><p><span class="strofa">6. </span>Dnes jemu všetci spievajme - a vďaky Bohu vzdávajme - za to veľké dobrodenie, - za bolestné vykúpenie.</p><p><span class="strofa">7. </span>Buď chvála Otcu večnému - a Synovi premilému, - chvála Duchu presvätému, - v Božstve obom rovnakému!</p></div><div class="ending">☙</div></div>
</body>
</html>
