<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 119 «</div><div><p><span class="strofa">1. </span>Kde si, môj premilý - Pane a Kriste. - kde by sme uzreli - teba zaiste? - [:Daj svetlo zo seba, - veď si jasný, - nechcem žiť bez teba, - cesta spásy.:]</p><p><span class="strofa">2. </span>Teba srdce moje - žiada dychtivo, - bez teba i tak mu - na zemi clivo. - [:Mojej duše cena: - meno tvoje, - poteš zarmútené - srdce moje.:]</p><p><span class="strofa">3. </span>K svojej vždy pomoci - hľadať ťa budem, - i vo dne i v noci, - volať ťa budem. - [:Ukáž sa mi, Kriste, - presmutnému, - ráč dať srdce čisté - mne hriešnemu.:]</p><p><span class="strofa">4. </span>Keď budeš vzdialený - odo mňa, Kriste, - že budem stratený, - to ja viem iste. - [:Ach, príď v tejto chvíli, - neodkladaj, - Ježišu môj milý, - pomoci daj!:]</p><p><span class="strofa">5. </span>S tebou srdce moje - žiada sa spojiť, - bez teba nemôže túžby ukojiť. - [:Bez teba život môj, ťarchou mi je, - s tebou, Ježišu môj, - sladké žitie.:]</p><p><span class="strofa">6. </span>Manna, slasť nebeská, - Pane a Kriste, - tys' rozkoš anjelská, - lásky ohnište; - [:nasýť ma, daj seba, - ó, Bože môj, - a veď ma do neba, - Ježišu môj!:]</p></div><div class="ending">☙</div></div>
</body>
</html>
