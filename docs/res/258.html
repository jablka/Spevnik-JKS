<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 258 «</div><div><p><span class="strofa">1. </span>Vstupujem do chrámu tvojho - Pane, k stolu svätému, - medzi stĺpy okrášlené, - k trónu Kráľa večnému; - [:tu pred tebou na zem padám, - ach, odpusť naše viny nám - a úctou, Pane, pokornou - sa zavďačiť ti žiadam.:]</p><p><span class="strofa">2. </span>Sláva Bohu na výsosti! - anjeli prespevujú. - A na zemi pokoj ľudu! - jasavo oznamujú. - [:I my tu s nimi spievame - a Bohu chválu vzdávame: - ó, Bože, mieru, pokoja, - staň sa vždy vôľa tvoja!:]</p><p><span class="strofa">3. </span>Verím v Boha jediného, - Boha Otca večného, - ktorý mocou nekonečnou - stvoril svet ten z ničoho. - [:I v Otca, Syna večného - a Spasiteľa drahého, - ja verím v Ducha Svätého - vždy s nimi jednotného.:]</p><p><span class="strofa">4. </span>Na tvoj oltár čistú obeť, - chlieb a víno skladáme, - nech sa v telo a v krv Krista - premení, ťa žiadame; - [:ráč obeť vína a chleba - od nás tu prijať do neba, - s ktorou sa tvojej svätosti - dávame do milosti.:]</p><p><span class="strofa">5. </span>Chóry nebies bez prestania - Svätý, svätý! spievajú; - všetci boží vyvolení - Hosana! ti volajú. - [:Ich príklad aj my sledujme - a ustavične spievajme: - Nech Bohu večná sláva je, - Hosana! mu spievajme.:]</p></div><div class="ending">☙</div></div>
</body>
</html>
