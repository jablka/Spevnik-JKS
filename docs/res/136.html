<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 136 «</div><div><p><span class="strofa">1. </span>Čuj hlas môj, hriešniku, - sveta milovníku, - ktorý z kríža dávam - ja, neba Pán, - za teba trápený, - veľmi ponížený - za človeka muky, - čo trpím sám: - Teba som učieval, - k dobrému vodieval, - abys' ty len večne - šťastný býval.</p><p><span class="strofa">2. </span>Ty, pýchou nadutý, - hnevlivý a krutý, - po bohatstve márnom - sa zháňavaš; - všetku poníženosť, - najmilšiu pre mňa čnosť, - preťažený hriechmi - pošliapavaš; - naučenie moje, - čo chce dobro tvoje, - zapovŕhaš ako - prázdne znenie.</p><p><span class="strofa">3. </span>V smútku som sa topil, - krvou som sa potil, - dal som sa jať - zberbe zlosti plnej, - dal som sa bičovať, - ohavné opľúvať, - potupu, zlosť - znášať - od luzy zlej. - K stĺpu priviazaný, - celý zbičovaný, - na hlave som tŕním - dopichaný.</p><p><span class="strofa">4. </span>Za lotra biedneho - ma smrť súdeného, - na popravné miesto - ma ťahali, - na pleciach kríž niesol, - tri razy som klesol - na kríž ruky, nohy - mi pribili, - žlčou napájali, - hrozne posmievali, - svätá krv mi tiekla - z každej rany.</p></div><div class="ending">☙</div></div>
</body>
</html>
