<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 251 «</div><div><p><span class="strofa">1. </span>Pred oltárom tu kľakáme, všemohúci Bože náš, - k tebe zrak svoj, obraciame, - ktorý v nebi prebývaš. - Odpusť hriechy, neprávosti, - z prenesmiernej láskavosti, - [:hezavrhni, nesúď nás.:]</p><p><span class="strofa">2. </span>Mocný Bože, chválime ťa - bez skončenia spievame, - za pokojom tohto sveta - k tebe vrúcne vzdycháme. - Teba všemocného Boha - chváli more, zem, obloha, - [:aj my sa ti klaniame.:]</p><p><span class="strofa">3. </span>Blahonosné slovo Božie - nábožne počúvajme, - je v ňom pravda večná, istá - v srdci ho vždy chovajme. - Slovo Krista: pravá cesta, - vedúca do nebies mesta, - [:po nej zbožne kráčajme.:]</p><p><span class="strofa">4. </span>Veríme a vyznávame - Boha Otca večného, - za pravého Boha máme - Krista, Syna milého; - jedno Božstvo vyznávame, - za milosti dar vzývame - [:Boha, Ducha Svätého.:]</p><p><span class="strofa">5. </span>Zhliadni na nás dobrotivo, - Pane Bože náš, z neba, - prijmi vďačne, milostivo - dary vína i chleba. - Obráť k nám tvár prívetivo; - tebe daná tu úctivo, - [:nech je milá obeta.:]</p><p><span class="strofa">6. </span>Obeť túto ti dávame - na pamiatku mučenia, - požehnaj ju, ťa žiadame, - vlej do duší skrúšenia. - Obeť milú predkladáme, - nech skrz ňu u teba máme - [:večnú milosť spasenia.:]</p><p><span class="strofa">7. </span>K anjelom sa pripojujme - plní živej vrúcnosti, - Svätý, svätý prespevujme, - chváľme Boha v zbožnosti. - Nesmierna je jeho sláva, - preto nech sa mu česť vzdáva - [:navždy až do večnosti.:]</p></div><div class="ending">☙</div></div>
</body>
</html>
