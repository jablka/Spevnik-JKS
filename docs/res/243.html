<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 243 «</div><div><p><span class="strofa">1. </span>Kresťania, sem spiechajte, - Bohu chválu vzdávajte, - o Kristovi Ježišovi - tu rozjímajte.</p><p><span class="strofa">2. </span>Telo Božie trápené, - svätou omšou slávené, - hľa, tu sa dnes predstavuje - naše spasenie.</p><p><span class="strofa">3. </span>Nech je Bohu sláva, česť, - anjelská tak znela zvesť; - nám na zemi pokoj daný - nech zavráti lesť.</p><p><span class="strofa">4. </span>Bože, ráč do milosti - prijať Cirkvi žiadosti, - ktoré teraz ti predkladá - tvoj kňaz z vrúcnosti.</p><p><span class="strofa">5. </span>Boha, Otca večného, - v Krista Syna milého, - veríme tak ako v Božstvo - Ducha Svätého.</p><p><span class="strofa">6. </span>Prijmi, večný Otče, tú - najčastejšiu obetu, - ktorú Ježiš sám pred smrťou - zanechal svetu.</p><p><span class="strofa">7. </span>Kňaz chlieb, víno predkladá - a pred tvoju tvár skladá: - ráč požehnať tieto dary, - s nami ťa žiada.</p><p><span class="strofa">8. </span>Svätý, svätý! spievame, - s anjelmi česť vzdávame: - Bohu, Otcu nebeskému - sa vždy klaniame.</p></div><div class="ending">☙</div></div>
</body>
</html>
