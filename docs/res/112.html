<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 112 «</div><div><p><span class="strofa">1. </span>Traja slávni králi od Východu - za hviezdou sa dali ku pochodu: - zlato, tymian, myrhu prinášali, - Spasiteľa túžobne hľadali.</p><p><span class="strofa">2. </span>Kdeže sa ten nový kráľ narodil, - aby svoj ľud z jarma vyslobodil? - Lebo jeho hviezdu sme videli, - pokloniť sme sa mu my dnes chceli.</p><p><span class="strofa">3. </span>Jeruzalem celý bol zbúrený, - kráľ Herodes stál tu podesený, - by trónu nezastihla ho strata, - zvolal zákonníkov i kniežatá.</p><p><span class="strofa">4. </span>By sa o tej veci dozvedeli, - ihneď Sväté písmo otvoríli - a našli, že v meste Betleheme - mal by sa narodiť ten kráľ zeme.</p><p><span class="strofa">5. </span>Lebo prorok píše: Hľa, Betlehem, - nie si v Judsku ty tá najmenšia zem; - z teba vyjde vodca ten vznešený, - ktorý má panovať v Izraeli.</p><p><span class="strofa">6. </span>Hviezda, ktorá bola, sa stratila, - keď odchádzali, sa zas zjavila, - do Betlehema ich sprevádzala, - nad stajňou chudobnou pozastala.</p></div><div class="ending">☙</div></div>
</body>
</html>
