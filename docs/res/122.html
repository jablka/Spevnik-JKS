<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 122 «</div><div><p><span class="strofa">1. </span>Pán Boh, ktorý všetko stvoril, - človekovi to hovoril: - Človeče, prach si zo zeme! - Sme len prach a pominieme, - v ten čas, v ktorý z tejto zeme - a z časnosti odídeme.</p><p><span class="strofa">2. </span>Či rok tento, či o chvíľku, - natiahne smrť svoju strielku - a život náš šípom raní. - Medzi ľuďmi sveta mnoho, - kde nájdeme tvora toho, - čo pred smrťou sa ubráni?</p><p><span class="strofa">3. </span>Ešte sila tá nežila, - čo by bola prevýšila - tu železnú smrti vládu - ni boháč smrť neuplatí, - v prach jak žobrák sa obráti, - vždy sa blíži k hrobu pádu.</p><p><span class="strofa">4. </span>Ako čerstvý kvet mladosti, - tak aj márny kvet hodnosti - opŕchne a vráti sa v prach. - K mužom vedy a povesti - drahú si tiež smrť prekliesni. - Každý bude raz na márach.</p><p><span class="strofa">5. </span>Koruny a slávne tróny - su len prachu milióny, - hoc' sa skvejú jak blesk v zorách, - zlato, striebro a plášť zlatý - tak ako ten v zdrap odetý, - obráti sa v hrobe na prach.</p><p><span class="strofa">6. </span>Človeka smrť isto-iste - dostihne na každom mieste. - Áno, v púšti tak i v horách, - preto v každej okolnosti - hotový buď zložiť kosti, - pamätajúc, že si len prach!</p></div><div class="ending">☙</div></div>
</body>
</html>
