<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 19 «</div><div><p><span class="strofa">1. </span>Po zlom páde človeka hriešneho - ľutoval Boh stvorenia krásneho, - poslal na svet archanjela svojho.</p><p><span class="strofa">2. </span>Iď k Márii, zjav jej moju vôľu, - že Syn môj sám stúpi z neba dolu, - že súc Pannou bude Matkou spolu.</p><p><span class="strofa">3. </span>Panna v ten čas v Písme rozjímala, - keď anjela zdraviť uslyšala, - spočiatku sa veľmi naľakala.</p><p><span class="strofa">4. </span>Anjel Boží, vidiac naľakanú, - takto znova počal tešiť Pannu: - Boh je s tebou, dôveruj len v Pánu.</p><p><span class="strofa">5. </span>Našlas' milosť Otca nebeského, - že ty máš byť Matkou Syna jeho, - tak rozhodla vôľa Najvyššieho.</p><p><span class="strofa">6. </span>Sladké meno Ježiš Syn dostane. - Bohom už dávnejšie je mu dané, - lebo on sa Spasiteľom stane.</p><p><span class="strofa">7. </span>Ticho hlavu naklonila Panna - a do vôle Božej odovzdaná - riekla: Staň sa podľa vôle Pána!</p><p><span class="strofa">8. </span>Panna, pros za ľudské pokolenie, - by nám dal Boh hriechov odpustenie - a po smrti večné oslávenie.</p></div><div class="ending">☙</div></div>
</body>
</html>
