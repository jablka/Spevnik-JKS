<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 169 «</div><div><p><span class="strofa">1. </span>Rozjímajme s pokojnosťou - a so všetkou pobožnosťou - o posledných Krista slovách, - ktoré v svojich veľkých mukách - z kríža trpiac nám povedal, - prv jak dušu svoju vydal.</p><p><span class="strofa">2. </span>Prvým prosí nebeského - Otca svojho láskavého, - by odpustil nepriateľom - a ukrutným mučiteľom, - lebo oni to neznajú, - s kým tak hrozne zachádzajú.</p><p><span class="strofa">3. </span>Druhým slovom kajúcemu, - z pravej strany visiacemu - lotrovi dá odpustenie - a láskavé uistenie, - že s ním bude v ten deň v raji, - tam v pokojnom, blahom kraji.</p><p><span class="strofa">4. </span>Tretím svojmu miláčkovi, - apoštolovi Jánovi, - Máriu za matku dáva, - v ochranu mu zanecháva, - za syna jej ho porúča: - tak sa s nimi Pán rozlúča.</p><p><span class="strofa">5. </span>Štvrtým, keď sa slnko stmelo, - z Ježišových úst odznelo: - Bože, prečos' ma opustil? - Ježiš slabý nemal už síl, - vzýval Otca a nezúfal, - v jeho lásku pevne dúfal.</p><p><span class="strofa">6. </span>Piatym, krvi pozbavený, - za nás celý skrvavený, - prebolestne zvolal: Žíznim! - Smäd ho veľmi kruto trýznil. - Ale ocot, čo mu dali, - ústa jeho neprijali.</p><p><span class="strofa">7. </span>Šiestym slovom napĺňa sa, - čo nám Sväté písmo hlása: - Ježiš oči k nebu dvíha, - od bolesti, trýzne vzdychá, - seba do rúk Otca dáva, - dušu svoju odovzdáva.</p><p><span class="strofa">8. </span>Siedmym slovom pri skonaní - a už samom umieraní - hlasno volá: Dokonané! - čo mu bolo uložené. - Dokonané je spasenie, - hriešnych ľudí vykúpenie.</p><p><span class="strofa">9. </span>Slová plné poučenia, - plné pre nás potešenia, - v mysli vždy nám ostávajte, - k potešeniu nás vzbúdzajte, - by sme mohli šťastne umrieť, - toho, čo nás spasil, uzrieť.</p></div><div class="ending">☙</div></div>
</body>
</html>
