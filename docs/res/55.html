<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 55 «</div><div><p><span class="strofa">1. </span>Jak veľká to milosť bola - Boha mocného, - že na ten svet z neba zoslal - Syna milého! - On z lásky k nám na zem stúpil, - aby hriešny ľud vykúpil; - ponížil sa k nám - nebies, sveta Pán.</p><p><span class="strofa">2. </span>Veľký prorok Izaiáš, - čo si pred časom - svetu v Písme predpovedal - prorockým hlasom: - už proroctvo splnilo sa, - z čistej Panny zrodilo sa - Dieťa prekrásne, - Svetlo prejasné.</p><p><span class="strofa">3. </span>Aj ty slávny Gabrielu - posol vznešený, - ktorého si ty zvestoval, - je narodený; - už posolstvo splnilo sa, - Slovo telom zjavilo sa, - tu je zrodený - Kristus túžený.</p><p><span class="strofa">4. </span>Sláva Bohu na výsosti - buď Najvyššiemu - a na zemi pokoj ľudu - buď veriacemu! - Veľká jasnosť sa zjavila - a celý kraj osvietila, - všetkých radosťou - hneď naplnila.</p><p><span class="strofa">5. </span>V maštali je narodený - veľký Mesiáš; - Vykupiteľ sveta mocný, - pravý Pán Boh náš, - jak anjeli oznámili - a pastierom to zjavili, - keď ustrašených - spevom tešili.</p><p><span class="strofa">6. </span>Vy, pastieri bohabojní, - nestrachujte sa! - Nad prešťastnou tou novinou - zaradujte sa, - že je v meste Betleheme - krásne Dieťa narodené, - sveta Spasiteľ - a Vykupiteľ.</p></div><div class="ending">☙</div></div>
</body>
</html>
