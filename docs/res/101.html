<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 101 «</div><div><p><span class="strofa">1. </span>Narodil sa nám - v Betleheme Kráľ: - leží nevinné - Dieťa na slame. - Poďme, poďme si ho privítať, - Bohu svojmu česť a chválu vzdať, - lebo k nám dnes prišlo spasenie: - chvíľa spásy, Boha zjavenie. - Poďme, poďme si ho privítať, - Bohu svojmu česť a chválu vzdať.</p><p><span class="strofa">2. </span>Anjel Boží k nám - z neba zletuje, - radosť pastierom - hlásne zvestuje. - Iďte, iďte do Betlehema, - nájdete tam Vykupiteľa, - ktorého nám Panna zrodila, - zrodeného v jasle vložila. - Iďte, iďte a nemeškajte, - zrodenému chválu vzdávajte.</p><p><span class="strofa">3. </span>Tam ho anjelské - zbory vítajú, - narodenému - milo spievajú: - Sláva, sláva Bohu na nebi, - pokoj dobrým ľuďom na zemi; - veď sa dnes narodil sveta Pán, - v sláve veľkej prišiel na svet k nám. - Spievaj a chváľ, všetko stvorenie, - Boha svojho slávne zrodenie.</p><p><span class="strofa">4. </span>Dnes na Východe - hviezda vychádza, - vedie troch kráľov - a ich predchádza. - Kde je, kde je Kráľ narodený, - nám skrz hviezdu predzvestovaný? - V Jeruzaleme sa pýtajú, - ľuďom, svetu ho oznamujú. - Poďme, poďme, pohľadajme ho, - ctime darmi Kráľa slávneho.</p></div><div class="ending">☙</div></div>
</body>
</html>
