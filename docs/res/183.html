<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 183 «</div><div><p><span class="strofa">1. </span>Kráľ neba, zeme - na oslici kráča - k Jeruzalemu, - jak to Písma značia. - Šli mu naproti - s úctivosťou všetkou - as láskou veľkou.</p><p><span class="strofa">2. </span>Vítali slávne - vladára a kráľa, - spievaním krásnym - oslávili Pána. - Blahoslavený, - ktorý kráčaš k bráne, - láskavý Pane!</p><p><span class="strofa">3. </span>Niektorí z ľudu - hádzali mu palmy - a pred ním v úcte - na kolená padli, - stlali pod nohy - rúcho mu na cestu, - keď išiel k mestu.</p><p><span class="strofa">4. </span>Dieťatka male, - ratolesti niesli - a v chráme Božom, vítajúc ho, riekli: Isto tento je, - ktorý na zem stúpil, - by ľud vykúpil.</p><p><span class="strofa">5. </span>Poddané sú mu - zástupy a tróny, - na slávu sa mu - zem a nebo kloní. - Všetci jasali - Hosana, ti, sláva! - Vítali Pána.</p><p><span class="strofa">6. </span>Neboj sa už viac, - ty sionská dcéra, - diabolskú chytrosť, - premohla už viera. - Kráľa, prišlého - na oslici, vítaš, - jak v Písme čítaš.</p><p><span class="strofa">7. </span>Velebnosť svätú - pozdravuje zástup, - na ktorú v raji - Pán Boh dal nám prísľub, - že sa zjaví nám - a tak sa k nám zníži - umrie na kríži.</p></div><div class="ending">☙</div></div>
</body>
</html>
