<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 498 «</div><div><p><span class="strofa">1. </span>Ježišu, Kráľu neba i zeme, - tebe sa klania anjelov chór, - velebnosť tvoju v hymnách a piesňach - vyznáva svätých i svätíc zbor. - Ukrývaš svoju tvár vo Sviatosti, - lež viera zrie ju tu oslávenú, - preto my Bohu vo svätostánku - vzdávame úctu a poklonu.</p><p><span class="strofa">2. </span>Ježišu, Kráľu neba i zeme, - blažených duší opojenie, - zo srdca tvojho osláveného - plynie im večné potešenie. - Skrývaš ho pred nami vo Sviatosti, - túžime za tebou, nebeský zdroj. - Ježišu, Kráľu neba i zeme, - so Srdcom svojím nás večne spoj.</p><p><span class="strofa">3. </span>Ježišu, Kráľu neba i zeme, - z lásky k nám telom učinený, - kam siaha okraj pevniny, mora, - zneje spev chvály rozochvený. - Ráč prijať láskavo pieseň našu, - ktorú ti zo srdca tu spievame, - požehnaj za to nám telo, dušu, - ktorú ti, Pane, oddávame.</p><p><span class="strofa">4. </span>Ježišu, Kráľu neba i zeme, - ty si nás krvou svojou spasil, - ó, kraľuj v srdciach veriacich svojich, - vieru v nás oživ, vieru posiľ. - Veríme v teba, že ty si Boh náš, - že si cesta naša i život náš; - k tvojmu sa Srdcu láskou vinieme, - ty v sebe živý zdroj pravdy máš.</p></div><div class="ending">☙</div></div>
</body>
</html>
