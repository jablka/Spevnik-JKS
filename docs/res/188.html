<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 188 «</div><div><p><span class="strofa">1. </span>Ó, ľude môj, národe môj, - azda som ja nepriateľ tvoj, - že ma na smrť odsudzuješ - a života pozbavuješ?</p><p><span class="strofa">2. </span>Z Egypta som ťa vyviedol, - do Kanánu ťa priviedol, - tys' ma vyhnal, Kráľa svojho, - z kraja, miesta presvätého.</p><p><span class="strofa">3. </span>Ja som ti dal berlu do rúk, - mne ty za to hrozný trest múk. - Ja som ti dal hodnosť trónu - a ty z tŕnia mne korunu.</p><p><span class="strofa">4. </span>Ukrutne som Egypt trestal, - aby teba trápiť prestal, - tys' mi za to zradu koval, - ukrutne si ma bičoval.</p><p><span class="strofa">5. </span>Faraón ťa chcel obklopiť, - vojsko som mu dal potopiť, - a ty si ma k zlej náhrade - zradil zlostne v kňazskej rade.</p><p><span class="strofa">6. </span>Otvoril som ti ja more, - zdvihol vlny jak múr hore, - vodil som ťa stĺpom jasným, - tys' smrť žičil krikom hlasným.</p><p><span class="strofa">7. </span>Ja som teba všade vodil, - more s tebou som prebrodil, - tys' mi v srdce piku vrazil, - vodu s krvou mi vyrazil.</p><p><span class="strofa">8. </span>Štyridsať liet som ťa vodil, - mannu som ti z neba hodil, - dal som ti aj zem prehojnú - a ty páchaš zradu zbojnú.</p><p><span class="strofa">9. </span>Kŕmil som ťa živou mannou - a napájal vodou skalnou, - ty si mi ocot podával, - keď na kríži som skonával.</p><p><span class="strofa">10. </span>Proti zlému som ťa chránil, - tys' mi celé telo ranil, - ty si octom ma napájal, - v žízni horkú žič podával.</p><p><span class="strofa">11. </span>Ja som sa za teba modlil - celý čas len v mukách brodil, - tys' ma tupil, mne sa rúhal, - všetky zlosti na mňa luhal.</p><p><span class="strofa">12. </span>Ja som horkú smrť podstúpil, - by som ťa, ľud svoj, vykúpil, - za hriechy čin už pokánie - večné minie ťa trestanie.</p></div><div class="ending">☙</div></div>
</body>
</html>
