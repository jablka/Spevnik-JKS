<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 181 «</div><div><p><span class="strofa">1. </span>Rozjímať o umučení - do chrámu sa zoberme, - veď Boh toto tak si cení - ako v Jeruzaleme.</p><p><span class="strofa">2. </span>Podlý Pilát výrok smrti - nad Ježišom vynáša - koľko ráz hriech čnosti škrtí - v krutých rukách Judáša!</p><p><span class="strofa">3. </span>Strhli k ranám prischlý šarlát, - vlastné rúcho dali mu - veď ho s krížom každý mal znať, - hoc' tvár nežne nevinnú.</p><p><span class="strofa">4. </span>Krv z rán siakne, - keď len hne sa - Ježiš slabne, padá v prach, - ten, čo svety stvoril, klesá, - bys' ty obstál v nehodách.</p><p><span class="strofa">5. </span>A tu uzrie svoju Matku - Ó, jak smutné stretnutie! - Že ty nectíš matku svoju, - za to trpí muky tie.</p><p><span class="strofa">6. </span>Ký div, že mu klesli sily, - že ich zlomil toľký trest - a tak teda prinútili - Šimona kríž pomôcť niesť.</p><p><span class="strofa">7. </span>Z tváre šatkou Veronika - utiera mu krv a znoj, - krvou, čo do šatky vniká, - nakreslil Pán obraz svoj.</p><p><span class="strofa">8. </span>A keď došiel k mestskej bráne, - Ježiš padol druhý raz, - tvoj hriech vždy mu sily láme, - i keby ťa žehnal zas.</p><p><span class="strofa">9. </span>Za bránou žien zástup celý - plače v smutnom záchvate. - Nie mňa, vraví Kristus, deti - svoje oplakávajte.</p><p><span class="strofa">10. </span>A v tom veľkom umučení - jak vosk v ohni mäkne sval, - padá Ježiš premilený, - kat ho kope, aby vstal.</p><p><span class="strofa">11. </span>Pozri, ako na Golgote - driapu šaty z Ježiša. - Smilstvo páchaš osamote? - Moc ťa stresce najvyššia.</p><p><span class="strofa">12. </span>Klin, čo trhá kosti, svaly, - tupo vbíja kladivo, - rany pália, krv sa valí, - ľuďom v srdci je clivo.</p><p><span class="strofa">13. </span>A včuľ zdvihnú s ním kríž hore, - rany sa mu otvoria - krv kríž farbí jak svit zore, - v zberbe hnev, zlosť zahoria.</p><p><span class="strofa">14. </span>Skonal. Z kríža sňali telo, - dali Matke do lona. - Nezhreje ho, zmeravelo, - hoc' vrelo ho objíma.</p><p><span class="strofa">15. </span>Neberte mi Syna z lona, - nedávajte do hrobu! - Hrobu patrí ten, kto skoná. - Zastav, Matka, žalobu!</p><p><span class="strofa">16. </span>Kto za spásu svojich bratov - všetko, čo má, venuje, - tomu Pán Boh žiarou zlatou - v nebi miesto daruje.</p></div><div class="ending">☙</div></div>
</body>
</html>
