<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 244 «</div><div><p><span class="strofa">1. </span>K stolu božej láskavosti - s pokorou prichádzame, - pred Ježišom v skrúšenosti - na kolená padáme, - [:keď večere Pána slávnej, - lásky jeho k svetu dávnej, - dnes pamiatku v úcte zjavnej - slávne vykonávame.:]</p><p><span class="strofa">2. </span>Tebe slávu bez skončenia, - Kriste, prespevujeme, - pre večeru tú spasenia - teba zvelebujeme. - [:Ty, nesmiernej velebnosti, - prijmi naše povďačnosti, - ktoré tvojej láskavosti - teraz prisluhujeme.:]</p><p><span class="strofa">3. </span>Veríme ťa prítomného - vo Sviatosti Oltárnej, - Bohčloveka láskavého, - čo v pamiatke preslávnej - [:pod spôsobom vína, chleba - k požívaniu dávaš seba - nám, veriacim, Pane z neba, - z lásky k hriešnym nám zjavnej.:]</p><p><span class="strofa">4. </span>Oltár je, hľa, tvoj stôl svätý, - kde ti obetuje kňaz - chleba, vína dve podstaty, - jak si nám to kázal raz; - [:obeť veľkej velebnosti - ruší dávne pamätnosti, - pred tvár tvojej láskavosti - slávnostne pristupuje.:]</p><p><span class="strofa">5. </span>Naveky si, svätý Bože, - neba, zeme ty Pane, - všetko ťa len chváliť môže, - velebiť neprestajne. - [:V prevelebnej tu Sviatosti, - v dare toľkej láskavosti, - v svojej svätej prítomnosti - skrytý byť neprestaneš.:]</p></div><div class="ending">☙</div></div>
</body>
</html>
