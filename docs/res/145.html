<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 145 «</div><div><p><span class="strofa">1. </span>Mária, Matka bolestná, - pod krížom stála žalostná, - keď na ňom Syn umieral - [:a jej dušu ľútostivú, - zarmútenú, trpezlivú - meč bolesti prerážal.:]</p><p><span class="strofa">2. </span>Jak smutná a jak strápená - bola Matka milostivá - pre Syna jediného! - [:Tak kvílila a plakala, - dobrá Matka, keď videla - muky Syna drahého!:]</p><p><span class="strofa">3. </span>Kto by zaplakať nemusel, - Máriu keď by uvidel - v tomto preveľkom súžení? - [:Kto by mohol bez zármutku - pozorovať dobrú Matku, - nad Synom rozžialenú?:]</p><p><span class="strofa">4. </span>Pre hriechy sveta celého - videla mrieť ho zbitého, - do krvi zraneného. - [:Videla ho zmučeného - Boha Syna jediného, - Spasiteľa dobrého.:]</p><p><span class="strofa">5. </span>Mária, Matka milosti, - nech cítim tvoje bolesti, - by s tebou som dnes kvílil. - [:Daj, by srdce láskou vrelo, - v milovaní Krista môjho, - by som sa mu zaľúbil.:]</p><p><span class="strofa">6. </span>Ráč, svätá Matka so mnou byť, - ráč moje srdce poraniť, - ranami Syna milého, - [:ktorý za nás hriešnych trpel - a na kríži v mukách úpel; - daj mi čiastku múk jeho.:]</p><p><span class="strofa">7. </span>Dajže, by s tebou zaplakal, - Ježiša svojho ľutoval, - na svete kým ostávam. - [:Tam pri kríži s tebou chcem stáť - a v žalosti zotrvávať - s tebou vrelo si žiadam.:]</p><p><span class="strofa">8. </span>A keď raz budem umierať, ráč sa nado mnou zmilovať, - Kriste môj utrápený; - [:A keď umrie moje telo, - daj, by duši dané bolo - Otca tvojho kráľovstvo!:]</p></div><div class="ending">☙</div></div>
</body>
</html>
