<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 153 «</div><div><p><span class="strofa">1. </span>Múdrosť Otca večného, - Boží Syn premilý, - Boh človek je zajatý o polnočnej chvíli.</p><p><span class="strofa">2. </span>Svojimi opustený, - Judášom zradený - Ježiš, Boh Syn nevinný, - k súdu je vedený.</p><p><span class="strofa">3. </span>Pána v prvú hodinu - k Pilátovi vedú, - falošne ho obvinia, - z pomstivého jedu.</p><p><span class="strofa">4. </span>Po hlave ho šľahajú, - ruky mu zväzujú, - jak už prorok povedal, - na tvár svätú pľujú.</p><p><span class="strofa">5. </span>A pri tretej hodine - Ukrižuj! volajú, - pred Pilátom šarlát mu - na plecia dávajú.</p><p><span class="strofa">6. </span>Na hlavu mu korunu - z ostrých tŕňov tlačia, - kladú kríž na ramená - a Pán k vrchu kráča.</p><p><span class="strofa">7. </span>O šiestej je pribitý - na kríž v hroznej trýzni - a žlč musí okúsiť, - keď v bolesti žízni.</p><p><span class="strofa">8. </span>S lotrami je na kríži, - podobný zlosynu, - a odpúšťa lotrovi, - kajúcemu vinu.</p><p><span class="strofa">9. </span>O deviatej hodine - Pán sa s telom lúčil, - Otče! k Bohu volajúc, - dušu mu poručil.</p><p><span class="strofa">10. </span>Tu vojak mu do boka - kópiu zarýva, - zem sa chveje a slnce - tvár svoju zakrýva.</p><p><span class="strofa">11. </span>A keď sa noc schýlila, - z kríža sňali telo, - ktoré za nás hriešnikov - toľko vytrpelo.</p></div><div class="ending">☙</div></div>
</body>
</html>
