<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 125 «</div><div><p><span class="strofa">1. </span>Pristúp, pristúp sem, hriešniku, - ber popol na pokánie! - Márny sveta milovníku, - pováž svoje skonanie. - Prach si iba, v prach sa vrátiš, - keď ťa krutá smrť zachváti, - do zeme sa zas navrátiš, - z ktorej si raz bol vzatý.</p><p><span class="strofa">2. </span>Iste vieš, že príde ten čas, - hrozná doba lúčenia, - v telách mŕtvych vidíš neraz - príklad svojho zničenia: - čo si ty, to oni boli, - prv jak boli odumreli, - hľa, v prach sa už premenili, - v hroboch svojich zotleli.</p><p><span class="strofa">3. </span>Cirkev to dnes predstavuje - skrz popola sypanie, - na čelo ti označuje - krížom naše skonanie; - by si z hriechu sa prebudil, - dobre k smrti sa pripravil - bys' k dobrému sa povzbudil, - v pokání svoj vek trávil.</p><p><span class="strofa">4. </span>Boha svojho že si hneval, - svedomie ťa dnes hnetie, - tomu, kto ťa vždy miloval, - zle si slúžil na svete; - pre svet, telo a stvorenie - viac si ty žil ako jemu. - Ach, spomeň si na smrť denne, - obráť sa už raz k nemu.</p><p><span class="strofa">5. </span>Ľutuj srdcom hriech skrúšený - a rob zaň už pokánie, - vyznaj kňazom nariadeným - všetky hriechy spáchané; - neodkladaj polepšenie - na ďalší čas, ďalšie letá, - lebo nevieš okamženie, - v ktorom pôjdeš zo sveta.</p></div><div class="ending">☙</div></div>
</body>
</html>
