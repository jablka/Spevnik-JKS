<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 227 «</div><div><p><span class="strofa">1. </span>Daruj, ó, Ježiš, srdce mne, - chcem teba milovať, - moje bez tvojho je mŕtve, - nemôže lásky mať. - Za nie ja svoje srdce mám, - keď Ježiša svojho nemám, - v Sviatosti skrytého - a Boha živého.</p><p><span class="strofa">2. </span>Ktorého more, zem celá - nemôže obsiahnuť, - v Sviatosti sa nám ukrýva, - srdcia chce pritiahnuť. - Pritiahni srdce aj moje - z márnosti sveta ku sebe, - duše mojej pravý, - ty Lekár láskavý!</p><p><span class="strofa">3. </span>V Oltárnej tejto Sviatosti - krv, telo sú živé, - Bohočloveka vlastnosti - sú tu opravdivé. - Hoc' nevidíme, veríme, - prijímame, čo si ctíme: - Krista sväté telo - a pravú krv jeho.</p><p><span class="strofa">4. </span>Ó, Ježiš môj, z dôvernosti - v teba nádej skladám, - žiadúci božských milostí - k tvojim nohám padám. - Si anjelov potešenie, - srdciam našim osvieženie, - duší strážca istý; - z hriechov ich očisti!</p><p><span class="strofa">5. </span>Ty, Otca odblesk a svätosť, - ó, Ježišu Kriste, - ty dušiam našim si radosť, - spasenie mám isté. - Daj, by nám srdcia zranené - tebou boli vyhojené, - Lekáru najsladší, - ty, poklad najväčší!</p><p><span class="strofa">6. </span>Ó, Ježiš, tebe v Sviatosti - vrúcne sa klaniame; - čuj naše vrelé žiadosti, - ktoré tu skladáme: - Prosíme ťa, ochraňuj nás, - odvráť mor, vojnu, hlad od nás: - daj šťastné skonanie - a večné spasenie.</p></div><div class="ending">☙</div></div>
</body>
</html>
