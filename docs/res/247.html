<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 247 «</div><div><p><span class="strofa">1. </span>Ó, Ježišu náš najmilší, - k obete sa schádzame, - ktorú tebe v čas terajší - skrze kňaza konáme. - Prijmi teda do milosti - vďačnú službu tu od nás, - aby s nami vo večnosti - tešili sa svätí z nás.</p><p><span class="strofa">2. </span>Tak je, buď vždy Bohu chvála, - jeho česť vždy hľadajme, - nech ho všetci ľudia chvália, - vrúcnym srdcom žiadajme, - lebo Otcom všetkých je nás, - ktorý nás tak miloval, - že i Syna svojho za nás - na smrť dať neľutoval.</p><p><span class="strofa">3. </span>Každý verí z nás doista - v Stvoriteľa mocného, - veríme aj v Jezu Krista - Spasiteľa drahého, - v Boha Ducha presvätého, - ktorý nás posväcuje, - a jedného z nás každého - k dobrému povzbudzuje.</p><p><span class="strofa">4. </span>Otče milý, prijmi k sebe - obeť lásky synovskej, - ktorá sa tu vznáša k tebe, - požehnania udeľ jej, - aby nám tak umožnila - hriechov našich zotrenie - a u teba zaslúžila - nám budúce spasenie.</p><p><span class="strofa">5. </span>V tej obeti božia sláva - skrýva sa v chlebe, víne - ale tvoja moc to dáva, - že podstata pominie - a sa stane z chleba, vína - telo i krv pravého - Krista Pána, tvojho Syna, - pokrm ducha zbožného.</p><p><span class="strofa">6. </span>Svätý, svätý, najsvätejší, - Otec, Syn, Duch láskavý, - trojjediný, najslávnejší, - v troch osobách Boh pravý. - Nebo i zem Bohu plesá - v oslave nekonečnej; - daj, by tešiť mohli sme sa - s tebou, Pane, večne v nej.</p></div><div class="ending">☙</div></div>
</body>
</html>
