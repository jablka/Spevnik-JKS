<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 171 «</div><div><p><span class="strofa">1. </span>Sem, dcéra sionská, - poď, duša kresťanská, - ku krížu, ku Kristu - cestu si zvoľ. - Pot krvi sa valí, - Krista sa zrak kalí, - k zemi on padá už - pre mdlobu, bôľ. - Kalich umučenia - piť má a trápenia. - Hovorí Duša mi - zarmútená.</p><p><span class="strofa">2. </span>Ach, jak ho sužujú - povrazmi zväzujú, - metlami a prútmi ho bičujú, - k stĺpu priväzujú, po tvári ho bijú, - tŕním ho ukrutne - korunujú. - Ukrižuj! volali, - jeho smrť žiadali, - hoc' na ňom zlého nič - nevideli.</p><p><span class="strofa">3. </span>K stĺpu je viazaný, - ťažko zbičovaný. - Jeho sväté rany - už zmodreli; - kríž nesúc omdlieva - a krv ho zalieva, - pozrite ako sa - trasie celý. - Tečie z rán krv čistá, - poľutuj už Krista, - ukrutnosť katovská - smrť mu chystá.</p><p><span class="strofa">4. </span>S krížom ho vyzdvihli - a bok mu prebodli. - Keď horkou žlčou bol - napájaný, - prosil za katanov, - ukrutných tyranov, ktorými Pán bol - ukrižovaný. - Ach, Otče, odpusť im, - hoci mriem trápením, - nevedia, čo robia - tým mučením.</p><p><span class="strofa">5. </span>Viacej ho netrápte, - viacej ho nemučte, - svojimi hriechmi, - ach, bezbožníci; - valí sa krv z boka - na spôsob potoka, - svätý mier spočíva - v jeho líci. - Pozemské stvorenia, - pre vás tie mučenia; - smrť Krista je cena - vykúpenia.</p></div><div class="ending">☙</div></div>
</body>
</html>
