<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 370 «</div><div><p><span class="strofa">1. </span>Radosťou je moje srdce - celé naplnené, - láskou k tebe, ó, Mária, - celé zapálené. - V svojej duši z plnej sily - volám: Sláva buď Márii! - Mária, Mária, - zdravas’, Panna Mária!</p><p><span class="strofa">2. </span>Ó, Mária, meno sladké, - keď ťa vysloviť mám, - srdce jasom naplní sa, - radosťou oplývam. - V svojej duši z plnej sily - volám: Sláva buď Márii! - Mária, Mária, - zdravas’, Panna Mária!</p><p><span class="strofa">3. </span>Nie som hodný ospevovať - mena tvojho slávu, - ale s veľkou pokornosťou - vzdávam ti česť, chválu. - V svojej duši z plnej sily - volám: Sláva buď Márii! - Mária, Mária, - zdravas’, Panna Mária!</p><p><span class="strofa">4. </span>Anjeli ti prespevujú, - ó, Mária Panna, - Cherubíni ti volajú - Zdravas’, Hviezda ranná! - V svojej duši z plnej sily - volám: Sláva buď Márii! - Mária, Mária, - zdravas’, Panna Mária!</p><p><span class="strofa">5. </span>Skromnosť svätá, ponížená, - ktorú Boh obľúbil - a anjelským pozdravením - Spasiteľa sľúbil. - V svojej duši z plnej sily - volám: Sláva buď Márii! - Mária, Mária, - zdravas’, Panna Mária!</p><p><span class="strofa">6. </span>Z lásky k tebe, ó, Mária, - dám ti srdce svoje, - dám ti telo, dám ti dušu, - dám ti obidvoje. - V svojej duši z plnej sily - volám: Sláva buď Márii! - Mária, Mária, - zdravas’, Panna Mária!</p><p><span class="strofa">7. </span>Vyprosiť mi ráč tú milosť, - keď skonanie príde, - Mária a Ježiš buďte - tešiteľmi pri mne. - V svojej duši z plnej sily - volám: Sláva buď Márii! - Mária, Mária, - zdravas’, Panna Mária!</p><p><span class="strofa">8. </span>Ešte jednu milosť žiadam, - Mária, od teba - oroduj za duše mŕtvych - a veď ich do neba. - V svojej duši z plnej sily - volám: Sláva buď Márii! - Mária, Mária, - zdravas’, Panna Mária!</p></div><div class="ending">☙</div></div>
</body>
</html>
