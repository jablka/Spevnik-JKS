<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 57 «</div><div><p><span class="strofa">1. </span>Keď Mária plačúcemu - a sna si žiadajúcemu - Synovi očká zastiera, - pritom mu pekne tak spieva: - [:Ó, milý, ó, sladký, ó, Ježiško môj!:]</p><p><span class="strofa">2. </span>Tys' moja sladkosť vtelená, - radosť si moja vznešená. - Spi, ruža krásna, premilá, - z lásky som teba zrodila. - [:Ó, milý, ó, sladký, ó, Ježiško môj!:]</p><p><span class="strofa">3. </span>Pastieri tebe spievajú, - pred tebou zbožne kľakajú. - Spi už, ó, Synku môj malý, - hodný si večnej poklony. - [:Ó, milý, ó, sladký, ó, Ježiško môj!:]</p><p><span class="strofa">4. </span>Očičká svoje otváraš, - na nás sa jasne pozeráš, - ručičky svoje vystieraš, - v srdiečku všetkých objímaš. - [:Ó, milý, ó, sladký, ó, Ježiško môj!:]</p><p><span class="strofa">5. </span>Kriste, môj Bože premilý, - nad všetko si ty spanilý; - anjeli tebe tu hrajú - a veselo ti spievajú. - [:Ó, milý, ó, sladký, ó, Ježiško môj!:]</p><p><span class="strofa">6. </span>Tys' všetkých kráľov mocný Kráľ, - ty si nás najviac miloval; - tu leží malý na sene, - ty budeš naše spasenie. - [:Ó, milý, ó, sladký, ó, Ježiško môj!:]</p></div><div class="ending">☙</div></div>
</body>
</html>
