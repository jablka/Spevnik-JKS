<!DOCTYPE html>
<html lang="sk">
<head>
<meta charset="utf-8"/>
<meta content="width=device-width, initial-scale=1.0, user-scalable=yes" name="viewport"/>
<link href="../moj.css" rel="stylesheet"/>
<script src="../moj.js"></script>
</head>
<body>
<script>init();</script>
<div id="pies_cont"><div id="cislo">» 109 «</div><div><p><span class="strofa">1. </span>Hľa, aká to hviezda krásna - z neba sa na nás smeje: - a to je tá hviezda šťastná, - hviezda našej nádeje. - Dajmeže sa my na cestu, - k akému tá hviezda mestu - nás privedie preradostných, - Krista vidieť žiadostných.</p><p><span class="strofa">2. </span>Tak tí králi hovorili, - keď hviezdu uvideli, - na cestu sa vystrojili, - s darmi išli veselí; - jeden niesol poklad zlatý, - druhý niesol tymian svätý, - tretí myrhu so sebou vzal, - zrodenému by ju dal.</p><p><span class="strofa">3. </span>Veľký ruch v Jeruzaleme - povstal hneď z ich príchodu, - že k novému Kráľu zeme - prišli králi z Východu. - Knihy sväté otvárajú - a proroctvá vykladajú, - že presvätá a šťastná zem: - to je mesto Betlehem.</p><p><span class="strofa">4. </span>Pred Dieťatkom v Betleheme, - narodeným v maštali, - na kolenách v prachu zeme - klaňajú sa vladári. - Dar svoj každý obetuje, - Dieťatku sa pokloňuje - ako Bohu i Kráľovi, - a spolu človekovi.</p><p><span class="strofa">5. </span>Poďme aj my, ponáhľajme - k Ježiškovi sladkému, - vzácne dary prinášajme - Bohu Synu večnému. - Zlato viery dokonalej - i nádeje tymian stálej, - myrhu lásky svojej vďačnej - hodnú ceny nebeskej.</p></div><div class="ending">☙</div></div>
</body>
</html>
